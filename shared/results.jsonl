{"url": "http://fakty.interia.pl/mazowieckie/news-duzy-pozar-na-mokotowie-trwa-akcja-strazakow,nId,2523273", "title": "Duży pożar na Mokotowie. Trwa akcja strażaków", "timestamp": "2018-02-16 00:00", "tag": [], "comments_count": null, "text": "Pali się warsztat samochodowy na warszawskim Mokotowie. Na miejscu trwa akcja strażaków - informuje TVN24.       \r\n\n Pożar wybuchł w warsztacie samochodowym przy skrzyżowaniu z ul. Racławicką w Warszawie. Palą się opony i dach warsztatu. Ewakuowano osoby przebywające w pobliskim sklepie. - Unosi się bardzo gęsty dym, płomienie sięgają około dziesięciu metrów - donosi TVN24. Na miejscu pracuje 35 strażaków i wciąż dojeżdżają kolejne jednostki. Obecnie straż nie ma informacji o ewentualnych poszkodowanych. \"Koncentrujemy się na działaniach gaśniczych, ale oczywiście staramy się zabezpieczyć to miejsce i dokładnie je przeszukać, żeby sprawdzić, czy w środku kogoś nie ma\" - powiedział rzecznik mazowieckiej PSP mł. bryg. Karol Kierzkowski. Dodał, że akcja może potrwać jeszcze kilka godzin. Ulice w pobliżu pożaru nie zostały wyłączone z ruchu, jednak kierowcy powinni się liczyć z ewentualnymi utrudnieniami."}
{"url": "http://film.interia.pl/wiadomosci/news-gilda-gray-sierota-z-krakowa-ktora-podbila-hollywood,nId,2522921", "title": "Gilda Gray: Sierota z Krakowa, która podbiła Hollywood", "timestamp": "2018-02-15 00:00", "tag": [], "comments_count": null, "text": "Była jedną z wielkich gwiazd lat 20. ubiegłego wieku, ale los nie okazał się dla niej łaskawy. Królowa tańca shimmy Gilda Gray pewnie nie miałaby nic przeciwko legendom i plotkom, które do dziś krążą na jej temat - wszak sama przyczyniła się do ich powstania. Byłaby jednak zawiedziona, że jest ich tak mało w rodzinnej Polsce, gdzie jej nazwisko pozostaje niemal nieznane. Tak, tak, egzotyczna Gilda urodziła się w 1901 r. w Krakowie jako Marianna i mniej więcej tyle wiemy na pewno o jej dzieciństwie.   Jakiś czas spędziła w sierocińcu, lecz jak długo i dlaczego, już trudniej ustalić. Niektóre źródła podają, że jej rodzice zginęli w wypadku, inne mówią o tragicznie zakończonych zamieszkach ulicznych, kolejne, że ludzie, którzy zabrali kilkuletnią Mariannę z sierocińca, byli jej biologicznymi rodzicami. Przybrani czy prawdziwi, dość, że państwo Michalscy wkrótce zdecydowali się spróbować szczęścia w Ameryce i około 1909 r. osiedlili się wśród polskich emigrantów na przedmieściach Milwaukee. Kolejna wzmianka o pannie Michalskiej jest nie mniej zagmatwana. Według magazynu \"Time\", który opisywał historię naszej rodaczki, miała wyjść za mąż jako 11-latka, a rok później urodzić dziecko. Wiele wskazuje jednak na nieco mniej kontrowersyjną wersję: skrzypka Johna Góreckiego poślubiła jako 14-latka, a ich syn Martin przyszedł na świat kilka miesięcy później. Zapewne to   skłoniła młodych do zamążpójścia, bo Marianna wcale nie myślała o losie żony i matki. Scena, światła i oklaski - o tym marzyła, zabawiając śpiewem gości podłego baru \"Cudahy’s Saloon\", prowadzonego przez teścia. Według legendy to właśnie tu, zupełnie przypadkiem, powstał shimmy, jeden z popularniejszych i - jak przystało na standardy epoki - dwuznacznych stylów tańca dekadenckich lat 20. Pewnego wieczoru Mariannie wyleciało z głowy kilka wersów amerykańskiego hymnu \"The Sta-Spangled Banner\", ale niczym niezrażona, zamiast śpiewać, zaczęła po prostu potrząsać do rytmu ramionami i biodrami, choć uwagę publiczności przykuwał raczej jej falujący biust. Z zachwyconego tym pokazem tłumu miało paść pytanie: \"Cóż takiego tańczy ta mała?\". \"I’m shaking my chemise!\" (\"Potrząsam swoją koszulą!\") - odkrzyknęła Marianna, a jej polski akcent zrobił resztę. \"Chemise\" stało się \"shimmy\". Nie mając jeszcze 18 lat, porzuciła męża i syna i ruszyła do bardziej światowego  . Tam, w jednym z barów, wypatrzył ją wodewilowy pianista i łowca talentów Frank Westphal, mąż Sophie Tucker, jednej z popularniejszych artystek sceny lat 20. Tucker znała siłę dobrego pseudonimu. Sama urodziła się na Podolu jako Sonia Kalisz, startowała śpiewając w knajpie za napiwki. Mariannie zasugerowała, by z poczciwej Mary Gray, jak wtedy kazała się nazywać, zamieniła się w tajemniczą Gildę, przywodzącą na myśl \"kombinację luksusu i uroku, a także klasy i rezerwy\". I rzeczywiście, zmysłowa Gilda szybko zwróciła uwagę ekstrawaganckiego  impresaria z Broadwayu Florenza Ziegfelda. Dzięki występom Polki w jego  Ziegfeld Follies szaleństwo shimmy ogarnęło całą Amerykę, a Gray stała  się jednym z symboli lat 20., które tak trafnie opisywał F. Scott  Fitzgerald w \"Wielkim Gatsbym\". Ale rewia była tylko środkiem do celu.  Prawdziwym marzeniem Gildy było rodzące się Hollywood. W 1923 r. wzięła rozwód z Johnem Góreckim i wyszła za mąż za swojego nowego menedżera, Gilla Boaga, z którym ruszyła na podbój Zachodniego Wybrzeża. Przez pierwsze lata ze swoim shimmy pojawiła się w paru niemych produkcjach, ale dopiero film \"Aloma z południowych mórz\" zrobił z niej gwiazdę. \"Aloma\" zarobiła oszałamiającą jak na tamte czasy sumę 3 mln dolarów w pierwszych trzech miesiącach, plasując się na 1. miejscu wśród najbardziej dochodowych filmów 1926 r. Do sukcesu przyczyniła się objazdowa akcja promocyjna z Gildą, prezentującą na żywo shimmy, nazywane przez co bardziej pruderyjnych Amerykanów \"diabelskim tańcem\", a przez tych tolerancyjnych uznawanym za fikuśny i \"świetnie rzeźbiący szyję i ramiona\". Nic dziwnego więc, że jej kolejnym filmem była \"Diabelska tancerka\", wyprodukowana przez  Samuela Goldwyna. Jednak dopiero następny film, \"Picadilly\" z 1929 r., spodobał się krytykom, wyliczono też, że z kontraktem opiewającym na 15 tys. dolarów tygodniowo, za każdą minutę tańca shimmy Gilda inkasowała 178,51 dolara. Kto wie, do czego mogłaby więc dojść, gdyby nie krach na giełdzie 1929 r. i Wielki Kryzys, w czasie których straciła całą swą fortunę. Co prawda udało jej się zdobyć jeszcze niezły kontrakt w Palace Theater w Nowym Jorku, ale jej kariera filmowa nigdy nie odzyskała już blasku. W tym samym roku rozwiodła się z drugim mężem (on podobno bił, ona ponoć zdradzała). Niedługo potem wyszła za mąż po raz trzeci, za wenezuelskiego dyplomatę, ale i ten związek rozpadł się szybko. W dodatku zaczęło szwankować jej zdrowie. W wieku 30 lat przeszła zawał serca, co ostatecznie uniemożliwiło jej wielki powrót. Wprawdzie w 1936 r. udało jej się jeszcze wystąpić w muzycznym \"Wielkim Ziegfeldzie\", ale wszystkie sceny z jej udziałem wycięto. Szczęście w nieszczęściu: walcząca z problemami finansowymi Gilda miała chociaż powód, by pozwać wytwórnię o odszkodowanie. Nie zdało się to na wiele, bo w 1941 r. ogłosiła bankructwo, co nie zniechęciło jej jednak, by podczas II wojny światowej prowadzić zbiórki datków na rzecz dawno niewidzianej ojczyzny. Po wojnie sprowadziła nawet do Ameryki sześciu Polaków, którym zorganizowała godziwy start i opłaciła edukację. Nigdy nie zapomniała o smaku minionej sławy i z gorzką satysfakcją oglądała \"Gildę\", przebój 1946 r. z Ritą Hayworth w roli głównej. Oskarżyła twórców filmu o bezprawne wykorzystanie jej biografii, żądając miliona dolarów odszkodowania. W 1954 r. zdołała doprowadzić do ugody. Nie była to chyba jednak wielka kwota, bo ostatnie lata życia Gilda spędziła w pokoju wynajmowanym od szefa straży pożarnej studia Warner Brothers. W połowie grudnia 1959 r. przeszła poważne zatrucie pokarmowe, a 22 grudnia dopadł ją drugi, śmiertelny zawał serca. W skromnych nekrologach wspominano jej wywiad sprzed lat. Wyrażała w nim zadowolenie, że króciutkie sukienki znów wracają do łask, choć nie dorównają temu, co \"w ryczących latach 20.\". \"Może i dziś ryczy się głośniej, ale to myśmy mieli więcej zabawy\"- przekonywała. "}
{"url": "http://fakty.interia.pl/autor/jolanta-kaminska-aleksandra-gieracka/news-fedorowicz-tusk-powinien-byc-prezydentem-polski,nId,2521557", "title": "Fedorowicz: Tusk powinien być prezydentem Polski", "timestamp": "2018-02-16 00:00", "tag": [], "comments_count": null, "text": "\"Prezydentura Tuska byłaby dla Polski wartością dodaną we wszystkich sprawach: gospodarczych, politycznych, obronnych. W trakcie kampanii będzie miał 63 lata. To świetny wiek – byłem wtedy mistrzem parlamentu w tenisa, pucharów za frajer nie ma. To trzeba wybiegać, a Tusk jest wysportowany!\" Z senatorem PO i aktorem Jerzym Fedorowiczem rozmawiają Aleksandra Gieracka i Jolanta Kamińska.  - W 1989 r. zostałem dyrektorem Teatru Ludowego w Nowej Hucie. System padł, a agresywna młodzież, która dotychczas spędzała czas na potyczkach z milicją, tak że weszło im to w nawyk, utraciła przeciwnika i \"szukała nowych wyzwań\". Zaczęły się burdy wokół teatru. Tłukli się z gośćmi, a jak przyjeżdżały autobusy z widzami, to tłukli szyby.    - O wszystko oskarżano skinheadów, co nie było do końca prawdą. Zaprosiłem więc skinów do teatru na próbę musicalu o św. Franciszku. Zaproponowałem, że coś dla nich zrobię, ale nie mogą mi dymić.    - Negocjacje trwały. Siedzimy w teatrze i nagle ktoś mnie woła, że od kościoła idzie gromada z pałami i kijami, żeby wlać skinom. Wyszedłem do nich i mówię, że jak dojdzie do zadymy to władze mnie wywalą i zamkną teatr. Pytam się takiego jednego, jak za kilka lat zostaniesz ojcem, to gdzie przyjdziesz z dzieciakiem? Odpuścili, ale kilka dni potem na murach teatru pojawiły się napisy: \"Fedor skin, skin, skurwysyn\". Punki zrobiły ze mnie lidera skinheadów.   - To był szok absolutny. Objechaliśmy całą Europę. Przez pewien czas byliśmy pupilkami mediów na całym świecie. W spektaklu były sceny walki, ale oni nie umieli jej pozorować. Lali w ryja i do widzenia. Krew się lała. Spadali czasami na widzów. Ten spektakl odbywał się w straszliwym napięciu. Ostra muzyka, pogo na balu i tylko momenty zupełnej ciszy...w scenach miłosnych. Na szczęście trwał tylko 47 minut.   - Nigdy tak na to nie patrzyłem. Ale nie spodziewałem się, że może być aż tak poważnie, zwłaszcza że pamiętam jak powstawał PO-PiS. Ostro zrobiło się po katastrofie smoleńskiej. Gdybym był młodszy, to bym się strasznie burzył.   - Patrzę na to jak na spór ludzi z dwóch różnych światów. PiS ma bardzo prowincjonalny sposób myślenia. Prowincjonalizm nie bierze się z miejsca zamieszkania, ale ze sposobu myślenia. Szalony prowincjonalizm wyszedł teraz przy ustawie o IPN lub w przyznaniu pani sędzi Przyłębskiej tytułu Człowieka Wolności.        - Mam wrażenie, że nasze propozycje programowe nie są zauważane. Mamy jednak coś do zaproponowania ludziom.   - Proszę bardzo, oferta dla młodych, efektywna pomoc socjalna, 500 plus na każde dziecko, program dla seniorów, obniżenie podatków. To nie są ogólniki, to jest część naszego programu. Przegraliśmy wybory, ponieważ zapłaciliśmy cenę za trudne, ale odpowiedzialne decyzje, m.in. zamrożenie płac w budżetówce, podniesienie wieku emerytalnego, obniżenie emerytur dla służb mundurowych. Poważny polityk musi patrzeć nawet na dwa dziesięciolecia do przodu. W 2014 roku Donald Tusk uprzedził nas, że nie wszyscy znajdą się w przyszłym parlamencie. Błędy, które PO popełniła w ciągu ośmiu lat są niczym w porównaniu z tymi, które robi dziś PiS.   - Nie jesteśmy anty-PiS. Chcemy mieć trwałe sojusze, patrioty, helikoptery, szacunek i poważanie w świecie. Myśmy na to wszystko pracowali, a tego nie ma. Przykład, głosowanie przeciwko Tuskowi 27:1, Muzeum II Wojny Światowej, zwalnianie poważnych dyrektorów poprzez tworzenie i łączenie nowych instytucji, Trybunał Konstytucyjny, Sąd Najwyższy, to jakieś cholerne nonsensy. I ta pisowska hipokryzja. Tusk za byle co odsuwał od pełnienia funkcji. U nas Nowak, którego w ostateczności sąd nie skazał, wyleciał za to, że miał zegarek. A u nich jest Szyszko, wszyscy wiedzą, że ma willę, a jest wpisane, że to stodoła. I nic się nie dzieje. Może społeczeństwo tego nie rozumie, albo nie zwraca uwagi. \r\n                                    Media czepiają się Schetyny. Nawet w naszej partii czasami słychać głosy, że lider jest nieprzekonywujący, że słabo wypada medialnie. A ja odpowiadam: zaraz, zaraz, to kto ma być szefem?                                   - Chyba jeszcze nie mamy społeczeństwa obywatelskiego, które widzi troszeczkę dalej niż interes własny. PiS wszedł w obszar władzy dzięki powiedzeniu, że Polska jest w całkowitej runie, a Polacy w to uwierzyli. Nie zawsze umiemy prawdę odróżniać od fałszu.   - Ale najważniejszych nie dotrzymał. Miało być na każde dziecko, jest na drugie. PiS do wyborów pójdzie z hasłem, że opozycja, jak dojdzie do władzy, to odbierze 500 plus, więc nie głosujcie na nich. A my wtedy wyciągamy z sejmowej zamrażarki projekt z 2016 roku o 500 plus na każde dziecko. O!...   - W moim przekonaniu, Platforma pracuje dobrze. Przypominam, że nastąpiła zmiana pokoleniowa. Coraz więcej mają do powiedzenia młodzi politycy. Atmosfera jest dobra.   - Przyjdą w odpowiednim momencie. Przykład, jestem wiceministrem kultury w gabinecie cieni. Omawiamy rządowe projekty ustaw. Kiedy na posiedzeniu Rady Ministrów staje projekt o prawie autorskim, to muszę się dobrze przygotować, odbyć konsultacje, i na posiedzeniu gabinetu cieni zrelacjonować, jakie są korzyści z tej ustawy, a jakie błędy.    - Taka jest rola opozycji. Każdy rządowy projekt jest analizowany przez nas. Posłowie i senatorowie otrzymują najlepszy materiał do parlamentarnej debaty i publicznych wystąpień. W odpowiedzialny sposób chronimy Polskę przed chybionymi, nie chcę powiedzieć głupimi, decyzjami rządzących.       - Media czepiają się Schetyny. Nawet w naszej partii czasami słychać głosy, że lider jest nieprzekonywujący, że słabo wypada medialnie. A ja odpowiadam: zaraz, zaraz, to kto ma być szefem?   - Najpoważniejszy polityk opozycji, najbardziej doświadczony. Były wicepremier, minister spraw wewnętrznych, marszałek Sejmu, minister spraw zagranicznych, sekretarz generalny partii, jeden z liderów wrocławskiej opozycji lat 80-tych, człowiek walki.    - Tak. Przykład: Balcerowicz chciał mnie zrobić wiceministrem. Powiedziałem mu, że nigdy nie będę żadnym wice. A Schetyna, który jest dużo młodszy ode mnie, powiedział: \"Fedor, tworzę gabinet cieni, potrzebuję cię, muszę mieć odpowiedź za 30 sekund\". Zgodziłem się.   - Dlatego, że jestem propaństwowcem. Zgodziłem się, bo myślę, że może się przydać moja wiedza i doświadczenie.   - Mając 50 lat odmówiłem Balcerowiczowi, ale wtedy byłem na takiej fali, że dla mnie to był policzek. Teraz też nie znoszę nad sobą żadnej władzy w dziedzinie, na której się znam. Praktycznie nie mam zwierzchnika.   - To dobrze, że depcze. Przed nim ogromne wyzwanie. Warszawa! Tę szansę dostał od Schetyny. Przypominam, że gdy Grzegorz był ministrem spraw zagranicznych, Rafał był jego zastępcą. Lubią się.   - Jeżeli Rafał Trzaskowski, który świetnie sobie radzi w polityce, wygra wybory w Warszawie to będzie jego sukces, ale i całej Platformy. Jeśli zwyciężymy w samorządach, to przywództwo Schetyny będzie niepodważalne.   -  Ja, Fedor porażkę wykluczam, ale zarząd partii i jej szef rozważają z pewnością taki wariant. Odpowiedzialny lider jest przygotowany na każde rozwiązanie. Poczekajmy. W końcu zdecydują Polacy.   - Panie stale o Schetynie. Prawdziwy polityk przyjmuje wyzwanie i zdaje sobie sprawę z konsekwencji sprawowania władzy.    - W samorządowych powinno być łatwiej. Tu ludzie mniej kojarzą kandydatów z jakimiś partyjnymi zaszłościami. Wyborcy bardziej głosują na nazwiska, wiem to po sobie. W ostatnich wyborach na senatora zdecydowano o moim wyborze, a z mojego okręgu startował też Mieczysław Gil, legenda Solidarności. Wygrałem, mimo że nie tapetowałem ulic swoją twarzą. Musimy jednak pamiętać, że mamy negatywny elektorat, dodatkowo sterowany przez pisowską TVP.   - W dużych miastach liczymy na zwycięstwo.   - Moim zdaniem, koalicja PO-PSL dobrze spisała się przez ostatnie lata w sejmikach wojewódzkich. Konkretniej mogę mówić o Małopolsce, byłem przecież przez siedem lat radnym sejmiku. Umiemy wydawać i pozyskiwać fundusze europejskie. Mamy bardzo aktywny zarząd, swoich starostów, wójtów i sprawdzonych radnych. Jestem dumny, że wśród nich jest młody Fedor - mój syn.   - Do przyjęcia będzie jak wygramy w dwunastu sejmikach i w dużych miastach. \r\n                                    Mogę sobie ewentualne wyobrazić powstanie nowego ugrupowania o nazwie Nowoczesna Platforma Obywatelska, ale to rodzaj mojej politycznej fantazji.                                   - Zakładamy wspólną listę opozycji, przynajmniej taki jest plan krakowskich władz Platformy.    - Trzeba się liczyć ze zdaniem tak poważnego polityka. PO jest otwarta, ale nie wiem, co na to politycy Nowoczesnej.   - Mogę sobie ewentualne wyobrazić powstanie nowego ugrupowania o nazwie Nowoczesna Platforma Obywatelska, ale to rodzaj mojej politycznej fantazji.  Niewykluczone, że takie rozważanie prowadzi zarząd PO, ze Schetyną na czele. Kiedyś myślałem, że polska scena polityczna będzie podzielona na prawicę, centrum i lewicę. Prawą stronę oraz tę najbardziej radykalną zagospodarowuje Kaczyński, wciągając środowiska narodowe. To bardzo niebezpieczna droga. Platforma jest w środku ze swoimi konserwatystami i z takimi ludźmi jak ja centrowcami z lekkim odchyleniem na lewo.    - Sam, jako polityk, ale przede wszystkim artysta, jestem liberałem. Jestem katolikiem. Szanuję misję Kościoła. Jego służbę dla ludzi. Mam wśród księży i biskupów przyjaciół, z których wiedzy korzystam. Nie znoszę kiedy Kościół wtrąca się do polityki. Jesteśmy w środku, do którego przez Morawieckiego próbuje wepchnąć się PiS. Jeśli tak się stanie, to będziemy mieć poważny problem.    - Myślałem, że powinniśmy wejść w przestrzeń bliżej lewicy i za tym bym był, ale muszę też pamiętać, że PO stworzona przez Donalda rządziła przez dwie kadencje, bo byliśmy partią szerszą, mająca dwa skrzydła: jedno mocniejsze, liberalne, do którego należałem m.in. ja, Siemoniak, Schetyna itd., i to drugie, konserwatywne z Markiem Biernackim i wieloma kolegami, którzy PO tworzyli, i ze strachu przed proboszczem, że nie zostaną wybrani, musieli w niektórych sprawach ustępować.    - Mnie bardzo. I on o tym wie. Lubię go, to wiadomo. Jego wybór na szefa Rady Europejskiej to jest rzecz naprawdę bardzo wzniosła. Ludzie z zagranicy są w niego wpatrzeni. PiS sobie z tego szydzi, bo ich nikt w życiu nie wybierze. Cierpią na kompleks i wstyd 27:1.    - Wszedłem do polityki krajowej na jego zaproszenie. Nie byłbym dzisiaj w polityce, gdyby Tusk w sierpniu 2007 roku nie podjął decyzji o nieprzyjmowaniu konstruktywnego wotum nieufności. Nie mogłem sobie wyobrazić, że będę współpracował z LPR i Samoobroną. Podejmując decyzję o pójściu do wyborów, mimo wyraźnej przewagi sondażowej PiS-u, zaryzykował całą swoją polityczną karierę. Grzegorza zresztą też. Wygraliśmy, potem jeszcze raz, potem jeszcze raz! Został mężem stanu.   - Jest bardzo potrzebny. Moim zdaniem powinien być prezydentem. Myślę, że Polacy są na tyle odpowiedzialni, że go wybiorą. \r\n                                    Lubię Tuska, to wiadomo. Jego wybór na szefa Rady Europejskiej to jest rzecz naprawdę bardzo wzniosła. Ludzie z zagranicy są w niego wpatrzeni. PiS sobie z tego szydzi, bo ich nikt w życiu nie wybierze.                                   - Prezydentura Tuska byłaby dla Polski wartością dodaną we wszystkich sprawach: gospodarczych, politycznych, obronnych. Jest osobistością powszechnie szanowaną w całym cywilizowanym świecie, a przecież najważniejsze problemy rozstrzyga się w ciszy gabinetów wśród ludzi sobie życzliwych. W trakcie kampanii będzie miał 63 lata. To świetny wiek - byłem wtedy mistrzem parlamentu w tenisa, pucharów za frajer nie ma. To trzeba wybiegać, a Tusk jest wysportowany!    - Jako przewodniczący senackiej komisji odpowiadam za sprawy kultury i mediów. Koledzy korzystają z mojego doświadczenia i to jest ok. Podróżuję też po Polsce, spotykając się z mieszkańcami w małych i dużych miastach. Odczuwam, że ludzie lubią spotykać się ze mną. To zasługa telewizji i mediów, i też tego, że czasami jestem aktorem.    - Mógłbym być liderem politycznym gdyby KLD wygrało wybory w 1993 r. Krakowianie mi zaufali, ale partii brakło pół punktu. Byłem wtedy w dobrym wieku. Kiedy w 2005 roku wszedłem do Sejmu, Tusk mi powiedział, żebym wyrywał do ostatniego rzędu. Pomyślałem sobie, jakiś chłopaczek chce mnie ustawiać. Na szczęście posługuję się rozumem i po kilku miesiącach siedziałem już w czwartym rzędzie, ale na prawdziwą karierę, taką np. że mogłem być premierem było już za późno.   - Nie żałuję. Dziś aktorstwo traktuję jako dodatek do mojej zawodowej pracy i to sprawia mi przyjemność. Napisałem też dwie książki o polityce i o teatrze. Dzięki polityce mogłem rozmawiać, spotykać się z najważniejszymi Polakami przełomu wieków, od Nowaka-Jeziorańskiego przez Wałęsę, Mazowieckiego, Geremka, Bartoszewskiego, a dzięki teatrowi z Szymborską, Miłoszem, Wajdą, Pendereckim, Góreckim. Długa i piękna lista. Mam ogromny powód do dumy.   - Telefon odbiera ode mnie każdy. No, prawie każdy. A nawet jeżeli nie odbierze, to zawsze oddzwoni.  \r\n                                    Mogę sobie wyobrazić, że gdyby Donald Tusk został prezydentem Polski, to mógłbym mu doradzać w sprawach kultury, sztuki, mediów.                                   - Moje życie zawodowe będzie się decydowało przez najbliższe dwa lata. Jeżeli Platforma uzna, że potrzebny jestem jako parlamentarzysta, to poproszę Krakowian o wybór. A jak ktoś będzie mi dokuczał, że jestem za stary, to mu przypomnę, że moja babka żyła 102 lata i niech się odczepi. W razie czego mam pewien pomysł.   - Chciałbym, żeby to, co powiem, nie zostało odczytane jako próba porównania. Ale widziałem jakim szacunkiem cieszył się Tadeusz Mazowiecki jako doradca prezydenta Komorowskiego. Mogę sobie wyobrazić, że gdyby Donald Tusk został prezydentem Polski, to mógłbym mu doradzać w sprawach kultury, sztuki, mediów. Ale to zobaczymy.  "}
{"url": "http://fakty.interia.pl/raporty/raport-wybory-samorzadowe-2018/aktualnosci/news-trzaskowski-porozumienie-z-nowoczesna-powinno-byc-poszerzone,nId,2523270", "title": "Trzaskowski: Porozumienie z Nowoczesną powinno być poszerzone o lewicę", "timestamp": "2018-02-16 00:00", "tag": [], "comments_count": null, "text": "Porozumienie programowe PO z Nowoczesną dotyczące samorządów powinno być poszerzone o lewicę - uważa kandydat na prezydenta Warszawy Rafał Trzaskowski. Zapewnił, że nie chodzi o tworzenie nowej partii tylko o program, który pozwoli na współpracę.      \r\n\n Trzaskowski powiedział w TOK FM, że zapowiadane na piątek porozumienie samorządowe PO i Nowoczesnej będzie przede wszystkim programowe.     \"Dogadujemy się co do programu i to jest bardzo istotne, przede wszystkim oddanie większej władzy w ręce samorządów. Czyli dokładnie odwrotnie niż robi to Prawo i Sprawiedliwość, które robi zamach na władze samorządu\" - powiedział. Wyjaśnił, że porozumienie ma dotyczyć władz zarówno regionalnych, jak i gminnych i chodzi w nim o to, aby więcej pieniędzy z podatków zostawało w samorządach i aby decyzje były podejmowane jak najbliżej obywateli.     Jak mówił, chodzi też o to, by \"wyeliminować część niepotrzebnej biurokracji\".     \"Rozmawiamy też o urzędach marszałkowskich, rozmawiamy o wojewodzie, bo przecież widać, że dzisiaj wojewoda przy tej władzy zaczyna wchodzić w kompetencje samorządu\" - powiedział Trzaskowski. Według niego to nie wojewoda powinien rządzić w samorządzie, bo to nie on jest wybrany w wyborach bezpośrednich.     Trzaskowski dodał, że w porozumieniu będą najbardziej istotne zręby dotyczące samorządności, a za nim pójdą bardzo konkretne inicjatywy w regionach, czy miastach.     \"My przez cały czas pracujemy w Warszawie nad uzgodnieniem wspólnego programu. Nowoczesna przedstawiła swój program, ja mam trochę inny pomysł. Taki, żeby przede wszystkim rozmawiać z warszawiakami, rozmawiać o priorytetach, potem przedstawić taki zarys w kwietniu, maju. Potem go przez parę tygodni konsultować\" - tłumaczył.     Wyjaśnił, że chodzi o to, aby był to autentycznie program, który odpowiada na potrzeby warszawiaków. Dodał, że w programie Nowoczesnej jest kilka tematów, które PO na pewno będzie też chciała podjąć np. kwestie ładu przestrzennego.     \"W związku z tym rozmawiamy o tym, rozmawiamy o kwestiach programowych. No i rozmawiamy o listach, bo oczywiście musimy się też porozumieć co do tego, gdzie będzie poparcie kandydata, którego wystawia Platforma, gdzie będzie poparcie kandydata Nowoczesnej, gdzie będzie poparcie kandydata niezależnego\" - mówił Trzaskowski.     \"Zależy nam na tym, żeby to porozumienie poszerzać (...) o lewicę. Wiem, że lewica jest podzielona, jest bardzo wiele odcieni lewicy pozaparlamentarnej. Ja bym sobie bardzo życzył, żeby jak najwięcej tych odcieni mogło się z nami porozumieć\" - powiedział.     \"W Warszawie mamy na przykład Marka Borowskiego, mamy przecież (Ryszarda-PAP) Kalisza, mamy wielkie SLD, które jest popularne w Warszawie, które ma swój elektorat\" - wymieniał Trzaskowski. Zaznaczył, że jest też Barbara Nowacka oraz Partia Razem. \"Tych odcieni jest bardzo dużo\" - ocenił.     \"(...) przychodzi taki czas, że trzeba się zastanowić co dalej. I wydaje mi się, że jak widzimy to, co się dzieje i co mogłyby się dziać w Warszawie, to powinniśmy się porozumieć jak najszerzej. Przecież nie chodzi o tworzenie nowej partii, tylko chodzi o jakiś zręb porozumienia programowego, po to żebyśmy mogli współpracować. Ja myślę, że przyjdzie taki czas, gdzie lewica i my usiądziemy do jednego stołu i będziemy jakieś porozumienie próbowali wypracować\" - mówił.     \"Jeżeli pójdziemy osobno, no to ten sukces będzie trudno wypracować. Nawet jeżeli się wygra prezydenturę Warszawy, to bez rady miasta bez rady dzielnic, trudno będzie rządzić w tym mieście. Zwłaszcza z wrogim wojewodą, który będzie próbował narzucać swoje inicjatywy samorządowi\" - ocenił Trzaskowski."}
{"url": "http://fakty.interia.pl/polska/news-wicepremier-ukrainy-zmiany-w-ustawie-o-ipn-moga-pogorszyc-sy,nId,2546092", "title": "Wicepremier Ukrainy: Zmiany w ustawie o IPN mogą pogorszyć sytuację Ukraińców w Polsce", "timestamp": "2018-02-16 00:00", "tag": [], "comments_count": null, "text": "\"Zmiany w ustawie o IPN, a zwłaszcza ich interpretacja, mogą spowodować negowanie i podważanie praw Ukraińców pracujących w Polsce\" - powiedział wicepremier Ukrainy Pawło Rozenko po piątkowym spotkaniu z wicepremierem Piotrem Glińskim w Warszawie.      \r\n\n Jak poinformował wicepremier Ukrainy Pawło Rozenko, podczas spotkania z wicepremierem Piotrem Glińskim poruszona została kwestia pamięci historycznej i jej wpływu na stosunki polsko-ukraińskie. \"W tym kontekście, aby umożliwić naszym naukowcom, naszym przedstawicielom NGOsów, kontynuację ich współpracy w zakresie polityki historycznej\" - mówił Rozenko.   \"Oczywiście nie mogliśmy nie zwrócić uwagi w trakcie dzisiejszych rozmów na zmiany w nowelizacji ustawy o Instytucie Pamięci Narodowej, które zostały uchwalone w Polsce. Te zmiany mogą, a zwłaszcza ich interpretacja, spowodować zaostrzenie stosunków w zakresie negowania i podważania praw Ukraińców, którzy pracują w Polsce, ich praw społecznych, ich praw obywatelskich\" - podkreślił. \"To także może wpłynąć na stosunek i sytuację obywateli mieszkających na Ukrainie. Wyraziliśmy zaniepokojenie i zakłopotanie zaistniałą sytuacją. Strona polska pozostaje przy swoim stanowisku, wytłumaczyła je i zdajemy sobie sprawę, rozumiemy, że prezydent Rzeczpospolitej Polskiej zwrócił się do Trybunału Konstytucyjnego, żeby ten rozstrzygnął pewne kontrowersyjne kwestie, które znalazły się w wyżej wspomnianej ustawie\" - dodał wicepremier Ukrainy."}
{"url": "http://fakty.interia.pl/wiadomosci-lokalne/news-gdansk-prywatni-prawnicy-z-miejskich-pieniedzy-prokuratura-s,nId,2546085", "title": "Gdańsk: Prywatni prawnicy z miejskich pieniędzy? Prokuratura sprawdzi", "timestamp": "2018-02-16 00:00", "tag": [], "comments_count": null, "text": "Gdańska prokuratura wszczęła śledztwo, które ma wskazać, czy tamtejsi urzędnicy dopuścili się przekroczenia uprawnień, zlecając prywatnym kancelariom obsługę prawną miejskich wydziałów i jednostek organizacyjnych oraz spraw sądowych wytoczonych prezydentowi miasta.      \r\n\n O wszczęciu w piątek śledztwa w tej sprawie poinformował PAP szef Prokuratury Rejonowej Gdańsk-Wrzeszcz Remigiusz Signerski. Wyjaśnił, że prokuratura wszczęła postępowanie po wykonaniu czynności sprawdzających, a te zostały zainicjowane przez śledczych z urzędu.   Signerski wyjaśnił, że w śledztwie badana będzie sprawa zawierania przez gdańskich urzędników umów na obsługę prawną świadczoną przez prywatne kancelarie. Signerski poinformował, że rzecz dotyczy umów zawartych od stycznia 2016 r. do grudnia 2017 r.   Wyjaśnił, że z przeprowadzonego postępowania sprawdzającego wynika, iż w tym czasie kierownicy poszczególnych wydziałów gdańskiego magistratu oraz jednostek organizacyjnych miasta zawarli umowy na obsługę prawną z kilkudziesięcioma podmiotami zewnętrznymi, a wynagrodzenie za te usługi wyniosło w ciągu dwóch lat nie mniej niż 1,7 mln zł.   Signerski poinformował, że w śledztwie prokuratorzy zbadają \"tryb wyłaniania podmiotów realizujących usługi prawne\", a także zasadność zlecania usług prawnych prywatnym kancelariom w sytuacji, gdy Urząd Miejski w Gdańsku zatrudniania etatowych radców prawnych.   Jak zaznaczył Signerski, śledztwo prowadzone będzie pod kątem art. 231 par. 2 Kodeksu karnego, czyli \"przekroczenia uprawnień i działania na szkodę interesu publicznego\" w celu osiągnięcia korzyści majątkowej. Przestępstwo to zagrożone jest karą do lat 10 pozbawienia wolności.  W ramach tego samego śledztwa prokuratorzy zbadają też kwestię zawarcia w 2017 r. dwóch umów, w myśl których magistrat wydał 24,6 tys. zł na obsługę prawną procesu karnego i cywilnego, który prezydentowi Gdańska Pawłowi Adamowiczowi wytoczył jeden z mieszkańców.   Gdańszczanin poczuł się znieważony medialną wypowiedzią prezydenta. W sprawie toczyły się dwa procesy wytoczone przez tą samą osobę. \"Będziemy badać zasadność opłacania pomocy prawnej udzielonej prezydentowi z funduszy publicznych\" - powiedział PAP Signerski. O wszczęciu śledztwa w tej sprawie poinformowało jako pierwsze Radio Gdańsk."}
{"url": "http://fakty.interia.pl/swiat/news-turcja-wojskowy-samolot-rozbil-sie-w-czasie-lotu-szkoleniowe,nId,2523291", "title": "Turcja: Wojskowy samolot rozbił się w czasie lotu szkoleniowego", "timestamp": "2018-02-16 00:00", "tag": [], "comments_count": null, "text": "Katastrofa samolotu wojskowego w zachodniej Turcji. Podczas lotu szkoleniowego zginęło dwóch pilotów.      Kontakt z załogą maszyny urwał się 23 minuty po starcie z bazy Cigli w prowincji Izmir.  Szczątki samolotu i ciała pilotów zostały znalezione przez ekipy poszukiwawczo-ratownicze w odległości trzech kilometrów od bazy. Na razie przyczyny katastrofy są nieznane. Trwa przeszukiwanie miejsca zdarzenia. "}
{"url": "http://fakty.interia.pl/raporty/raport-afera-reprywatyzacyjna-w-warszawie/aktualnosci/news-komisja-weryfikacyjna-z-wiekszymi-uprawnieniami-jest-podpis-,nId,2523375", "title": "Komisja weryfikacyjna z większymi uprawnieniami? Jest podpis prezydenta", "timestamp": "2018-02-16 00:00", "tag": [], "comments_count": null, "text": "Prezydent Andrzej Duda podpisał nowelę ustawy o komisji weryfikacyjnej ds. reprywatyzacji. Przewiduje ona m.in. możliwość zatrzymania i doprowadzenia na rozprawy przed komisję świadków decyzją prokuratora okręgowego oraz zwiększenie kar grzywny za niestawiennictwo przed komisją.      \r\n\n Jak przypomniała w komunikacie Kancelaria Prezydenta RP, zasadniczym celem ustawy jest wprowadzenie zmian, które będą przeciwdziałały przewlekłości postępowań toczących się przed komisją. Nowelizacja ustawy o szczególnych zasadach usuwania skutków prawnych decyzji reprywatyzacyjnych dot. nieruchomości warszawskich wydanych z naruszeniem prawa przewiduje zwiększenie kar grzywny do 10 tys. zł za pierwsze niestawiennictwo przed komisję weryfikacyjną i do 30 tys. zł za kolejne, a także możliwość zatrzymania i doprowadzenia na rozprawy świadków decyzją prokuratora okręgowego. Komisja weryfikacyjna ma też uzyskać możliwość nałożenia kary grzywny do 1 mln zł na osobę, która dopuściła się pozaprawnych działań wobec danej nieruchomości.     Nowe przepisy zakładają wyposażenie komisji weryfikacyjnej w kompetencje prokuratora określone w postępowaniu administracyjnym i cywilnym, ale nie w postępowaniu karnym. W toku prac nad nowelą podkreślano, że chodzi o to, aby komisja miała możliwość wszczynania postępowań zmierzających do wyeliminowania niezgodnych z prawem orzeczeń sądów oraz decyzji organów.     Nowelizowana ustawa zakłada ponadto, że przedmiotem postępowania rozpoznawczego przed komisją mogą być zarówno decyzje ostateczne, jak i nieostateczne. Ponadto, wprowadza nowy rodzaj postępowania - tzw. postępowanie ogólne.     Komisja weryfikacyjna od początku czerwca ub.r. bada zgodność z prawem decyzji administracyjnych w sprawie reprywatyzacji warszawskich nieruchomości.     Komisja uchyliła już decyzje władz miasta o przyznaniu Maciejowi M. praw do dwóch działek przy ul. Twardej oraz do nieruchomości Sienna 29; o przyznaniu Marzenie K., Januszowi P. i mec. Grzegorzowi M. praw do działki Chmielna 70; o przyznaniu spadkobiercom i Markowi M. praw do Nabielaka 9 (gdzie mieszkała Jolanta Brzeska); o zwrocie spadkobiercom trzech działek na pl. Defilad; o przyznaniu poszczególnym spadkobiercom praw do Poznańskiej 14, Marszałkowskiej 43 i Nowogrodzkiej 6a.     Ponadto, komisja weryfikacyjna uznała, że decyzja reprywatyzacyjna z 2003 r. ws. nieruchomości przy Noakowskiego 16 została podjęta z naruszeniem prawa. Komisja zobowiązała też beneficjentów reprywatyzacji do zwrotu równowartości nienależnego świadczenia w wysokości ponad 15 mln zł.     Kancelaria Prezydenta RP zaznaczyła, że prezydent podpisał nowelę ustawy o komisji weryfikacyjnej w środę."}
{"url": "http://warszawa.naszemiasto.pl/artykul/pozar-na-mokotowie-plonie-budynek-przy-ul-raclawickiej,4411718,artgal,t,id,tm.html", "title": "Pożar na Mokotowie. Płonie budynek przy ul. Racławickiej", "timestamp": "2018-02-15 00:00", "tag": [], "comments_count": "0", "text": "\n    Jedenaście zastępów straży pożarnej pracuje na miejscu. Póki co nie wiadomo, co było przyczyną pożaru na Mokotowie. Płonie dach jednego z zakładów przy ul. Racławickiej. Dym ma wysokość ok. dziesięciu metrów. Mamy komentarz straży pożarnej.\n   \n    Wiadomo, że zapalił się dach jednego z zakładów przy ul. Racławickiej. - Na miejscu pracuje pięćdziesięciu strażaków i jedenaście wozów straży pożarnej. Trwa gaszenie pożaru - informuje młodszy kapitan Wojciech Kapczyński ze Straży Pożarnej. - Prosimy okolicznych mieszkańców, ze względu na silne zadymienie, o zamykanie okien i nie opuszczanie budynków.\r"}
{"url": "http://warszawa.naszemiasto.pl/artykul/na-woli-powstal-parking-przyszlosci-winda-odstawi-samochod,4411726,artgal,t,id,tm.html", "title": "Na Woli powstał „parking przyszłości”? Winda odstawi samochód na miejsce", "timestamp": "2018-02-15 00:00", "tag": [], "comments_count": "0", "text": "\n    Nietypowy parking w hotelu Holiday Inn Warsaw City Centre. Budynek znajduje się na niewielkiej działce, więc projektanci musieli rozwiązać problem braku miejsc parkingowych. Wymyślili windę samochodową. \n   \n    W Warszawie trwa dyskusja na temat transportu samochodowego. W stolicy zarejestrowano aż 1,2 miliona pojazdów, czyli ponad 700 na każde tysiąc mieszkańców. Berlin, stolica Niemiec, ma wskaźniki o połowę niższe (360 na 1000 mieszkańców). Aktywiści biją na alarm, że w centrum nie powinno być wielkich parkingów. Ostatnio „dostało się” inwestorom Varso za budowany podziemny parking na tysiąc aut. \r"}
{"url": "http://warszawa.naszemiasto.pl/artykul/smog-w-warszawie-powstala-mapa-miejskich-kopciuchow-wiemy,4410590,art,t,id,tm.html", "title": "Smog w Warszawie. Powstała mapa miejskich kopciuchów. Wiemy, które dzielnice trują stolicę najbardziej", "timestamp": "2018-02-15 00:00", "tag": [], "comments_count": "1", "text": "\n    Stowarzyszenie Miasto Jest Nasze wraz z innymi ruchami przygotowało mapę \"miejskich kopciuchów\", czyli pieców najniższej klasy, które są wykorzystywane do ogrzewania budynków będących własnością m.st. Warszawy. To ponad 1900 adresów w całym mieście. Zebrano je na stronie smog.miastojestnasze.org.\n   \n    - Ratusz deklaruje, że walczy ze smogiem, a powietrze w Warszawie się poprawia. Jak to więc możliwe, że utrzymuje w swoich budynkach piece, które zwiększają smog i trują mieszkańców? – pytał na środowej konferencji prasowej prezes MJN Jan Mencwel. Dane o piecach na węgiel organizacja zgromadziła dzięki zapytaniom wysłanym do urzędów dzielnic. - W całej Warszawie takich lokali jest ponad 1900. Wpływ zanieczyszczeń emitowanych przez „kopciuchy” na zdrowie dzieci jest katastrofalny – tłumaczył Łukasz Porębski z MJN.\r"}
{"url": "http://warszawa.naszemiasto.pl/artykul/zaginal-na-wysokosci-7400-metrow-himalaisty-z-warszawy,4389276,art,t,id,tm.html", "title": "Zaginął na wysokości 7400 metrów. Himalaisty z Warszawy szuka cały świat", "timestamp": "2018-02-15 00:00", "tag": [], "comments_count": "2", "text": "\n    Mieszkający w Warszawie Tomasz Mackiewicz utknął w górach podczas próby zdobycia Nangi Parbat. Trwa akcja ratunkowa. Został wysłany helikopter.\n   \n    Polski himalaista stracił siły podczas próby zdobycia szczytu Nangi Parbat. Wraz z nim szczyt zdobywała Elisabeth Revol. Dwójka himalaistów próbuje teraz wrócić do bazy, ale oboje, według doniesień medialnych są w złym stanie.\r"}
{"url": "http://warszawa.naszemiasto.pl/artykul/przez-dwie-zimy-fotografowal-pasazerow-w-tramwajach-znajda,4411994,artgal,t,id,tm.html", "title": "Przez dwie zimy fotografował pasażerów w tramwajach. Znajdą się na gigantycznej wystawie? [ZDJĘCIA]", "timestamp": "2018-02-15 00:00", "tag": [], "comments_count": "0", "text": "\n    Dominik Śmiałowski przez dwie zimy fotografował ludzi jeżdżących tramwajem przez Most Gdański. Tak powstał „Tramwaj” - fotograficzny kolaż złożony z 373 zdjęć tramwajowych okienek. Kilka miesięcy temu ogłosił, że zbiera pieniądze, ponieważ chce opublikować zdjęcia w albumie.  Potrzebował 12 tys. zł, które udało mu się zgromadzić dzięki internetowej zbiórce. \n   \n    - Sportretowanych jest na nim ponad 1200 osób. Gdyby wszystkie te okna wydrukować w skali 1:1, złożony z nich tramwaj miałby około pół kilometra długości – tłumaczy autor zdjęć.\r"}
{"url": "http://warszawa.naszemiasto.pl/artykul/na-warszawskich-ulicach-jest-coraz-bezpieczniej-miasto,4326209,art,t,id,tm.html", "title": "Na warszawskich ulicach jest coraz bezpieczniej. Miasto chwali się statystykami", "timestamp": "2018-02-15 00:00", "tag": [], "comments_count": "0", "text": "\n    Coraz mniej osób ginie w wypadkach drogowych w Warszawie. Tak mówią policyjne statystyki. Z roku na rok wzrasta za to ilość kampanii społecznych promujących bezpiecznie zachowanie na drodze.\n   \n    W 2014 r. na warszawskich drogach zginęło 65 osób, w 2016 - 54 osoby. Przez 10 miesięcy 2017 roku - 38 osób. W analogicznym okresie zeszłego roku było to 46 osób. \r"}
{"url": "http://www.polsatnews.pl/wiadomosc/2018-02-16/dziennikarz-die-welt-zwolniony-z-aresztu-w-turcji/", "title": "Dziennikarz \"Die Welt\" zwolniony z aresztu w Turcji", "timestamp": "2018-02-16 12:31", "tag": ["ARESZT", "DIE WELT", "DZIENNIKARZ", "NIEMCY", "ŚWIAT", "TURCJA"], "comments_count": null, "text": "Korespondent niemieckiego dziennika \"Die Welt\" Deniz Yucel, który od roku przebywał w tureckim areszcie w związku z zarzutami o działalność terrorystyczną, został wypuszczony na wolność - podała w piątek jego macierzysta redakcja. Informację o uwolnieniu Yucela podał na Twitterze adwokat dziennikarza Veysel Ok, a następnie wiadomość tę potwierdziło niemieckie MSZ. 　 Decyzję wydano dzień po oficjalnej wizycie tureckiego premiera Binalego Yildirima w Berlinie. Podczas wizyty kanclerz Niemiec Angela Merkel powiedziała Yildirimowi, że sprawa Yucela jest dla Niemiec szczególnie pilna. Turecki premier powiedział z kolei, że Ankara nie chce, by \"ta i podobne sprawy\" dłużej szkodziły stosunkom między oboma krajami. 　 Posiadający niemieckie i tureckie obywatelstwo Yucel został zatrzymany w Stambule 14 lutego 2017 roku, a niecałe dwa tygodnie później umieszczony w areszcie za \"podburzanie ludności\" i \"propagandę terrorystyczną\". Zarzucano mu współpracę z separatystyczną, zdelegalizowaną w Turcji Partią Pracujących Kurdystanu (PKK) oraz z przebywającym w USA islamskim kaznodzieją Fethullahem Gulenem, który według władz w Ankarze latem 2016 roku zorganizował udaremniony przez władze pucz przeciwko prezydentowi Recepowi Tayyipowi Erdoganowi. 　 Sprawa korespondenta \"Die Welt\" stała się jedną z najbardziej drażliwych kwestii w relacjach między Berlinem i Ankarą.  "}
{"url": "http://www.polsatnews.pl/wiadomosc/2018-02-16/nowelizacja-ustawy-o-ochronie-praw-lokatorow-z-podpisem-prezydenta/?ref=aside_najnowsze", "title": "Prezydent podpisał nowelizacje ustaw o ochronie praw lokatorów i komisji weryfikacyjnej", "timestamp": "2018-02-16 13:02", "tag": ["KRAJ", "NOWELIZACJA", "OCHRONA PRAW LOKATORÓW", "PODPIS", "PREZYDENT ANDRZEJ DUDA"], "comments_count": null, "text": "Zapewnienie mieszkańcom prawa do lokalu zamiennego oraz pokrycie kosztów przeprowadzki, w związku z koniecznością remontu lub rozbiórki budynku gminnego - to główny cel noweli ustawy o ochronie praw lokatorów podpisanej przez prezydenta Andrzeja Dudę. Jak poinformowała w piątek Kancelaria Prezydenta RP, Andrzej Duda podpisał nowelę w środę. 　 Ustawa przewiduje wydłużenie, do dnia 31 grudnia 2019 r., okresu, w którym gmina ma obowiązek zapewnienia najemcom prawa do lokalu zamiennego i pokrycia kosztów przeprowadzki w związku z wypowiedzeniem umowy najmu, z powodu konieczności remontu lub rozbiórki budynku gminnego. 　 Zgodnie z obowiązującymi dotąd przepisami o ochronie praw lokatorów gminy miały obowiązek zapewnienia najemcom lokalu zamiennego oraz pokrycia kosztów przeprowadzki do końca 2017 r. Warunkiem było opłacenie czynszu regulowanego. 　 Ustawa wchodzi w życie z dniem następującym po dniu ogłoszenia, z mocą od dnia 1 stycznia 2018 r.     Prezydent Andrzej Duda podpisał również nowelę ustawy o komisji weryfikacyjnej ds. reprywatyzacji; przewiduje ona m.in. możliwość zatrzymania i doprowadzenia na rozprawy przed komisję świadków decyzją prokuratora okręgowego oraz zwiększenie kar grzywny za niestawiennictwo przed komisją. 　 Jak przypomniała w komunikacie Kancelaria Prezydenta RP, zasadniczym celem ustawy jest wprowadzenie zmian, które będą przeciwdziałały przewlekłości postępowań toczących się przed komisją. 　 Nowelizacja ustawy o szczególnych zasadach usuwania skutków prawnych decyzji reprywatyzacyjnych dot. nieruchomości warszawskich wydanych z naruszeniem prawa przewiduje zwiększenie kar grzywny do 10 tys. zł za pierwsze niestawiennictwo przed komisję weryfikacyjną i do 30 tys. zł za kolejne, a także możliwość zatrzymania i doprowadzenia na rozprawy świadków decyzją prokuratora okręgowego. Komisja weryfikacyjna ma też uzyskać możliwość nałożenia kary grzywny do 1 mln zł na osobę, która dopuściła się pozaprawnych działań wobec danej nieruchomości. 　 Nowe przepisy zakładają wyposażenie komisji weryfikacyjnej w kompetencje prokuratora określone w postępowaniu administracyjnym i cywilnym, ale nie w postępowaniu karnym. W toku prac nad nowelą podkreślano, że chodzi o to, aby komisja miała możliwość wszczynania postępowań zmierzających do wyeliminowania niezgodnych z prawem orzeczeń sądów oraz decyzji organów.   　 Nowelizowana ustawa zakłada ponadto, że przedmiotem postępowania rozpoznawczego przed komisją mogą być zarówno decyzje ostateczne, jak i nieostateczne. Ponadto, wprowadza nowy rodzaj postępowania - tzw. postępowanie ogólne. 　 Komisja weryfikacyjna od początku czerwca ub.r. bada zgodność z prawem decyzji administracyjnych w sprawie reprywatyzacji warszawskich nieruchomości. 　 Komisja uchyliła już decyzje władz miasta o przyznaniu Maciejowi M. praw do dwóch działek przy ul. Twardej oraz do nieruchomości Sienna 29; o przyznaniu Marzenie K., Januszowi P. i mec. Grzegorzowi M. praw do działki Chmielna 70; o przyznaniu spadkobiercom i Markowi M. praw do Nabielaka 9 (gdzie mieszkała Jolanta Brzeska); o zwrocie spadkobiercom trzech działek na pl. Defilad; o przyznaniu poszczególnym spadkobiercom praw do Poznańskiej 14, Marszałkowskiej 43 i Nowogrodzkiej 6a. 　 Ponadto, komisja weryfikacyjna uznała, że decyzja reprywatyzacyjna z 2003 r. ws. nieruchomości przy Noakowskiego 16 została podjęta z naruszeniem prawa. Komisja zobowiązała też beneficjentów reprywatyzacji do zwrotu równowartości nienależnego świadczenia w wysokości ponad 15 mln zł. 　 Kancelaria Prezydenta RP zaznaczyła, że prezydent podpisał nowelę ustawy o komisji weryfikacyjnej w środę.  "}
{"url": "http://www.polsatnews.pl/wiadomosc/2018-02-16/rpo-prosi-o-wyjasnienia-ws-zatrzymania-frasyniuka-pyta-m-in-o-kajdanki-i-pore-przyjscia-policji/?ref=najwazniejsze", "title": "RPO prosi o wyjaśnienia ws. zatrzymania Frasyniuka. Pyta m.in. o kajdanki i porę przyjścia policji", "timestamp": "2018-02-16 14:32", "tag": ["ADAM BODNAR", "KRAJ", "PROKURATURA OKRĘGOWA W WARSZAWIE", "PRZESŁUCHANIE", "RZECZNIK PRAW OBYWATELSKICH", "WŁADYSŁAW FRASYNIUK", "ZATRZYMANIE FRASYNIUKA"], "comments_count": null, "text": "Jakie były przesłanki do zastosowania wobec Władysława Frasyniuka kajdanek założonych na ręce z tyłu, co zaważyło  na tym, aby zatrzymania dokonano we wczesnych godzinach porannych - o wyjaśnienie m.in. tych kwestii Rzecznik Praw Obywatelskich zwrócił się do Komendanta Stołecznego Policji i Prokuratury Okręgowej w Warszawie. Adam Bodnar z urzędu zajął się sprawę zatrzymania Frasyniuka. Frasyniuka zatrzymano w środę, 14 lutego. Ok. godz. 6 policjanci weszli do mieszkania byłego opozycjonisty, skuli go kajdankami z rękoma założonymi do tyłu i zabrali do prokuratury, gdzie został przesłuchany. Prokurator postawił mu zarzut naruszenia nietykalności cielesnej dwóch policjantów na służbie i przesłuchał jako podejrzanego.    \"Czy zatrzymanemu zapewniono możliwość kontaktu z adwokatem po zatrzymaniu i podczas czynności procesowych dokonywanych z jego udziałem? Jakie były przesłanki do zastosowania wobec zatrzymanego środka przymusu bezpośredniego w  postaci kajdanek założonych na ręce z tyłu?\" -  .     Natomiast Prokuratora Okręgowego Adam Bodnar zapytał m.in. o \"podstawy faktyczne i prawne zatrzymania Władysława Frasyniuka (jeżeli w sprawie tej zostało wydane przez prokuratora zarządzenie o zatrzymaniu i przymusowym doprowadzeniu, RPO prosi o kopie)\".  Rzecznik ma wątpliwości, czy doprowadzenie b. opozycjonisty do prokuratury przebiegło zgodnie z prawem i czy nie zostały w tym przypadku naruszone prawa i wolności obywatelskie.   Chce też się dowiedzieć, \"jakie przesłanki zaważyły o rozpoczęciu czynności zatrzymania we wczesnych godzinach porannych i jaki był cel filmowania przez funkcjonariusza Policji czynności zatrzymania\".   RPO chce również otrzymać informację, czy Władysław Frasyniuk lub jego obrońca złożyli zażalenie na zatrzymanie i \"ewentualnie, jaki bieg został nadany temu środkowi odwoławczemu\". Adwokat Frasyniuka mecenas Piotr Schramm zapowiadał, że po zapoznaniu się z materiałem dowodowym rozważy złożenie zażalenia na bezzasadne zatrzymanie.   Prokuratorskie zarzuty dla Frasyniuka mają związek z incydentem, do którego doszło podczas obchodów miesięcznicy smoleńskiej 10 czerwca 2017 r.   Według policji, zakłóciło je kilkadziesiąt osób, które na Krakowskim Przedmieściu usiadły na jezdni, próbując w ten sposób zatrzymać przemarsz uczestników obchodów przed Pałac Prezydencki. Wśród kontrmanifestantów - których usunęli policjanci - był m.in. Frasyniuk. Na początku lipca ubiegłego roku w komisariacie policji w podwrocławskiej Długołęce usłyszał on zarzut \"przeszkadzania w przebiegu niezakazanego zgromadzenia\". W związku z tym incydentem Prokuratura Okręgowa w Warszawie chciała przesłuchać Frasyniuka dwukrotnie, 12 stycznia i 1 lutego. Gdy Frasyniuk po raz drugi się nie stawił, rzecznik Prokuratury Okręgowej w Warszawie prok. Łukasz Łapczyński powiedział, że \"postanowienie o przedstawieniu zarzutów zostało wydane i podejrzany nie uniknie wykonania czynności procesowych\".  "}
{"url": "http://www.polsatnews.pl/wiadomosc/2018-02-16/sad-odmowil-rejestracji-nazwy-partii-porozumienie-bedzie-wiec-porozumienie-jaroslawa-gowina/?ref=aside_najnowsze", "title": "Sąd odmówił rejestracji nazwy partii Porozumienie. Będzie więc Porozumienie Jarosława Gowina", "timestamp": "2018-02-16 12:19", "tag": ["JAROSŁAW GOWIN", "KONGRES", "KRAJ", "PARTIA", "POROZUMIENIE", "UCHWAŁA"], "comments_count": null, "text": "Nazwa nowej partii wicepremiera Jarosława Gowina Porozumienie jest zbyt podobna do istniejącego Porozumienia Polskiego, dlatego Sąd Okręgowy w Warszawie odmówił jej rejestracji  - napisał w piątek \"Fakt\". Przedstawiciel Porozumienia Marcel Klinowski przyznał, że \"nazwę doprecyzowano\" i teraz będzie to Porozumienie Jarosława Gowina\". Nazwę swojego nowego ugrupowania Jarosław Gowin przedstawił w listopadzie na kongresie Polski Razem. Poinformował o zawiązaniu partii Porozumienie, do której dołączyło kilku polityków opozycji, m.in. Zbigniew Gryglas, samorządowcy i działacze partii \"Wolność\".   Sąd uznał jednak, że nazwa Porozumienie jest zbyt podobna do widniejącego w wykazie partii politycznych, ale nieaktywnego Porozumienia Polskiego. Prawicową partię blisko 20 lat temu założył Jan Łopuszański. Przed wyborami parlamentarnymi w 2001 roku Porozumienie Polskie przystąpiło do Ligi Polskich Rodzin, popieranej wówczas przez Radio Maryja.      \"W związku ze stwierdzeniem przez sąd zbieżności nazw obu ugrupowań, Zarząd Krajowy podjął w dniu 6 lutego (...) uchwałę o doprecyzowaniu nazwy dodając imię i nazwisko Prezesa partii - zmiana na: \"Porozumienie Jarosława Gowina\" - głosi oświadczenie  , które dostaliśmy.   Jak wyjaśnił Klinowski, \"w tej chwili trwa procedowanie nowej nazwy partii, co nie ma wpływu na bieżącą działalność ugrupowania\".   Nieprawdą jest również domniemanie, iż istnieje jakikolwiek konflikt między ugrupowaniem Jarosława Gowina, a »o. Tadeuszem Rydzykiem i Radiem Maryja«. Stroną w postępowaniu sądowym jest partia Porozumienie Polskie, zarejestrowana pod nr EwP 90\" wyjaśnił podnosząc się do tytułu w dzienniku, że \"Gowin przegrał w sądzie przez o. Rydzyka\".  "}
{"url": "http://www.polsatnews.pl/wiadomosc/2018-02-16/starosta-wodzislawski-zlozyl-w-sadzie-wniosek-o-delegalizacje-stowarzyszenia-duma-i-nowoczesnosc/?ref=najwazniejsze", "title": "Starosta wodzisławski złożył w sądzie wniosek o rozwiązanie stowarzyszenia Duma i Nowoczesność", "timestamp": "2018-02-16 15:03", "tag": ["DUMA I NOWOCZESNOŚĆ", "KRAJ", "NEONAZIŚCI", "SĄD", "STAROSTA WODZISŁAWSKI", "WNIOSEK"], "comments_count": null, "text": "- Starosta wodzisławski zdecydował w piątek o skierowaniu do sądu wniosku o rozwiązanie stowarzyszenia Duma i Nowoczesność, którego członkowie uczestniczyli w ubiegłym roku w \"obchodach\" rocznicy urodzin Hitlera - poinformował sekretarz powiatu wodzisławskiego Michał Lorek. - W dniu dzisiejszym zapadła decyzja, iż kierujemy wniosek do sądu o rozwiązanie stowarzyszenia - powiedział sekretarz powiatu, precyzując, iż wniosek starosty trafi do X Wydziału Krajowego Rejestru Sądowego w Sądzie Rejonowym w Gliwicach.   Sekretarz przypomniał, że po styczniowej emisji materiału telewizyjnego, dotyczącego działalności niektórych polskich środowisk narodowych, m.in. stowarzyszenia Duma i Nowoczesność, starostwa wodzisławski zwrócił się do stowarzyszenia o wyjaśnienia, które wpłynęły 12 lutego.     W kolejnych dniach urzędnicy starostwa analizowali otrzymane wyjaśnienia, konsultując się m.in. z prowadzącą śledztwo w tej sprawie gliwicką prokuraturą. Zapewniła ona samorządowców, że gdy skierują oni do sądu wniosek o rozwiązanie stowarzyszenia, prokuratura wniesie o udział w postępowaniu jako jego uczestnik i udostępni zebrane przez siebie materiały.   - Nie nam rozstrzygać, czy stowarzyszenie powinno być rozwiązane czy nie, ale mamy wątpliwości - w związku z tym kierujemy wniosek do sądu; to do sądu należy ocena, czy nasze domniemania są słuszne - powiedział sekretarz.     Lorek poinformował, że w swoich wyjaśnieniach stowarzyszenie odcięło się od wydarzeń pokazanych w materiale dziennikarskim, jednak - jak wynika z analizy - duża część członków stowarzyszenia była na \"imprezie\" ku czci Adolfa Hitlera. Stowarzyszenie podało m.in. że nie organizowało tego wydarzenia, ale też - jak powiedział sekretarz powiatu - w swoich wyjaśnieniach nie potępiło i nie zanegowało takiego postępowania.   W styczniu \"Superwizjer\" TVN24 ujawnił wyniki swego dziennikarskiego śledztwa dotyczącego działalności niektórych polskich środowisk narodowych, m.in. stowarzyszenia Duma i Nowoczesność. Na nagraniach ukrytą kamerą są pokazane m.in. obchody 128. urodzin Adolfa Hitlera zorganizowane w 2017 r. w lesie nieopodal Wodzisławia Śląskiego. Materiał pokazuje m.in. rozwieszone na drzewach czerwone flagi ze swastykami i \"ołtarzyk\" ku czci Adolfa Hitlera z jego czarno-białą podobizną oraz wielką drewnianą swastyką nasączoną podpałką do grilla, która po zmroku zostaje podpalona. Widać też uczestników spotkania przebranych w mundury Wehrmachtu, wznoszenie toastów \"za Adolfa Hitlera i naszą ojczyznę, ukochaną Polskę\" i częstowanie tortem w kolorach flagi Trzeciej Rzeszy.  "}
{"url": "http://www.polsatnews.pl/wiadomosc/2018-02-16/40-proc-polakow-za-nowela-ustawy-o-ipn-51-proc-uwaza-ze-z-dezinformacja-nalezy-walczyc-inaczej/?ref=najwazniejsze", "title": "40 proc. Polaków za nowelą ustawy o IPN, 51 proc. uważa, że z dezinformacją należy walczyć inaczej", "timestamp": "2018-02-16 15:07", "tag": ["CBOS", "HOLOKAUST", "II WOJNA ŚWIATOWA", "KRAJ", "SONDAŻ", "USTAWA O IPN", "ŻYDZI"], "comments_count": null, "text": "40 proc. badanych popiera wprowadzenie przez nowelę ustawy o IPN sankcji karnych za publiczne mówienie nieprawdy nt. odpowiedzialności państwa lub narodu polskiego za zbrodnie podczas II wojny światowej. 51 proc. uważa jednak, że dezinformacji należy przeciwdziałać w inny sposób. Centrum Badania Opinii Społecznej przeprowadziło na początku lutego badanie pt. \"Aktualne problemy i wydarzenia\" dotyczące niedawnej nowelizacji ustawy o IPN wprowadzającej sankcje karne za publiczne mówienie nieprawdy na temat odpowiedzialności państwa lub narodu polskiego za zbrodnie podczas II wojny światowej. Z badania CBOS wynika, że wprowadzenie tego rodzaju regulacji prawnej popiera 40 proc. badanych. Przeważa jednak (51 proc.) opinia, że dezinformacji i zniekształceniu prawdy historycznej należy przeciwdziałać w inny sposób, np. poprzez działania polskich służb dyplomatycznych czy edukację.   　 Za karaniem za publiczne mówienie nieprawdy na temat odpowiedzialności Polaków za zbrodnie podczas II wojny częściej opowiadają się mężczyźni (46 proc.) niż kobiety (35 proc.). Częściej niż przeciętnie sankcje karne popierają osoby gorzej wykształcone i sytuowane, a także osoby deklarujące udział w praktykach religijnych. Jak pokazuje badanie CBOS, kluczowe znaczenie dla opinii w tej kwestii ma jednak orientacja polityczna. Sankcje karne za zniesławianie kraju popiera 61 proc. osób deklarujących prawicowe poglądy polityczne natomiast większość badanych identyfikujących się z lewicą (77 proc.) lub z politycznym centrum (59 proc.) uważa, że należy temu przeciwdziałać innymi środkami. 　 Opinie na temat skuteczności nowego prawa nie są jednoznaczne. Ogółem 45 proc. badanych uważa, że wprowadzenie sankcji karnych będzie skutecznie przeciwdziałać oskarżaniu Polaków, przeciwnego zdania jest 40 proc. ankietowanych. O skuteczności sankcji karnych przekonana jest większość badanych deklarujących prawicowe poglądy polityczne (65 proc.), ich skuteczność kwestionuje natomiast większość osób identyfikujących się z lewicą (68 proc.) oraz ponad połowa określających swoje poglądy jako centrowe (51 proc.).   Ogółem ponad połowa badanych (52 proc.) deklaruje zrozumienie dla wysuwanych m.in. przez Izrael obaw, że wprowadzenie przewidzianych w nowelizacji ustawy o IPN sankcji karnych będzie blokować dyskusję o różnych postawach Polaków wobec Żydów.     Jednocześnie jednak tylko 24 proc. badanych przyznaje, że podziela te obawy. Taką postawę wykazują częściej ludzie młodzi, mieszkańcy większych miast, osoby z wyższym wykształceniem, lepiej sytuowane, niezaangażowane w praktyki religijne oraz deklarujące poglądy lewicowe. Ponad połowa badanych (52 proc.) uważa, że polscy parlamentarzyści, formułując przepisy służące ochronie dobrego imienia Polski i narodu polskiego, powinni brać pod uwagę obawy wyrażane przez Żydów. 　 Większość respondentów wyrażała swoje oczekiwania wobec decyzji prezydenta w sprawie nowelizacji ustawy o IPN jeszcze przed jej ogłoszeniem, pozostali oceniali już podjętą decyzję. W ocenie 53 proc. badanych prezydent powinien podpisać przyjętą przez parlament nowelizację ustawę o IPN, odmiennego zdania jest 29 proc. ankietowanych. Nadrzędną racją, na którą wskazywali zwolennicy podpisania ustawy, jest potrzeba ochrony dobrego imienia kraju, rzadziej podnoszono argument, że Polska nie powinna w tej sprawie ulegać zewnętrznym naciskom. Przeciwnicy podpisywania ustawy nieco częściej wskazywali na to, że zagraża ona dobrym stosunkom z innymi krajami, niż wyrażali niepokój, że ogranicza wolność słowa. 　 Opinie w tej kwestii różnicuje przede wszystkim orientacja polityczna. Wśród badanych deklarujących poglądy prawicowe odsetek zwolenników podpisania ustawy sięga 77 proc. Respondenci identyfikujący się z lewicą w większości są przeciwni ustawie, przy czym nieco częściej wskazują na zagrożenie dla relacji Polski z innymi krajami (33 proc.) niż na możliwe ograniczenie wolności słowa (25 proc.).   　 Kontrowersje wokół nowelizacji ustawy o IPN wywołały dyskusję na temat postaw Polaków wobec Zagłady Żydów. Wcześniej kwestia ta stała się tematem publicznej debaty za sprawą publikacji Jana Tomasza Grossa. Badanie CBOS z połowy 2015 roku pokazywało, że - w ocenie społecznej - w czasie wojny więcej osób pomagało Żydom, niż ich zabijało bądź wydawało w ręce Niemców. Jednocześnie dominowało przekonanie, że należy pamiętać o mordach i pogromach dokonanych przez Polaków na Żydach, jednak takich wydarzeń nie można uogólniać mówiąc o postawach Polaków w czasie wojny. 　 Aktualne badanie, przeprowadzone po dwóch i pół roku, pokazuje, że dyskusja wywołana zapisami nowelizacji ustawy o IPN, a zwłaszcza powracające zarzuty dotyczące współudziału Polaków w Holokauście, \"wywołują, jak się wydaje, reakcję obronną\" - piszą autorzy raportu. Polacy częściej niż w 2015 roku wyrażają przekonanie, że w czasie wojny więcej było przypadków ukrywania Żydów i pomagania im, niż przypadków donoszenia na Żydów i mordowania ich (wzrost z 55 proc. do 62 proc.). Przybyło jednak także osób, które są skłonne sądzić, że częstsza była ta druga postawa (wzrost z 7 proc. do 9 proc.). Przekonanie, że w czasie II wojny więcej było przypadków pomagania Żydom niż wydawania ich w ręce Niemców i zabijania, przeważa we wszystkich analizowanych grupach społeczno - demograficznych. 　 Badanie pt. \"Aktualne problemy i wydarzenia\" przeprowadzono metodą wywiadów bezpośrednich wspomaganych komputerowo w dniach 1-8 lutego 2018 roku na liczącej 1057 osób reprezentatywnej próbie losowej dorosłych mieszkańców Polski.  "}
{"url": "http://www.polsatnews.pl/wiadomosc/2018-02-16/yad-vashem-chce-zmian-w-nowelizacji-ustawy-o-ipn-udzial-polakow-w-mordowaniu-zydow-byl-powszechny/?ref=najwazniejsze", "title": "Yad Vashem chce zmian w nowelizacji ustawy o IPN. \"Udział Polaków w mordowaniu Żydów był powszechny\"", "timestamp": "2018-02-16 14:22", "tag": ["II WOJNA ŚWIATOWA", "IZRAEL", "KONFLIKT DYPLOMATYCZNY Z IZRAELEM", "ŚWIAT", "USTAWA O IPN", "YAD VASHEM", "ŻYDZI"], "comments_count": null, "text": "Instytut Pamięci Ofiar Holokaustu Yad Vashem w swym stanowisku na temat nowelizacji ustawy o IPN zaapelował do Trybunału Konstytucyjnego, by doprowadził do znacznych zmian w tych przepisach. Odrzucił \"uproszczenia\" dotyczące historii zawarte w nowelizacji. Autentyczność dokumentu, który opisuje stanowisko Yad Vashem, potwierdził przedstawiciel ambasady Izraela w Warszawie Emil Rene Jeżowski. 　 Jak czytamy w dokumencie Yad Vashem z czwartkową datą, temat zachowania Polaków wobec Żydów podczas Holokaustu i tuż po nim jest \"złożonym i stanowiącym wyzwanie rozdziałem w historii Shoah\". Dlatego wymaga \"wrażliwego, dojrzałego i dokładnie przemyślanego podejścia\", które bierze pod uwagę \"złożoność sprawy i próbuje przekazać szczere, dokładne i konstruktywne przesłanie wszystkim zaangażowanym narodom: Żydom, Polakom, Niemcom i innym\" - pisze Instytut.   \"Niestety uchwalone ostatnio polskie przepisy działają odwrotnie, pomijając lub zniekształcając wiele ważnych skomplikowanych kwestii\" - uważa.   　 Zdaniem Instytutu centralnym zagadnieniem wynikającym z nowelizacji ustawy o IPN jest kwestia stosunków Żydów z innymi mieszkańcami okupowanej Polski podczas drugiej wojny światowej. \"Wiele osób w Polsce twierdzi, że polski naród, jako podmiot zbiorowy, próbował ratować Żydów\" i że takich osób było bardzo wiele - dodaje Instytut. \"Często przywoływanym przykładem jest rodzina Ulmów z Markowej, niewielkiego miasteczka na południu Polski. Ulmowie, którzy próbowali ocalić dwie żydowskie rodziny, zostali zdradzeni przez swoich polskich sąsiadów i wymordowani przez Niemców wraz Żydami, których próbowali ukryć\" - przypomina Yad Vashem. Dodaje, że ta historia wraz z innymi jest \"bez wątpienia warta zbadania i upamiętnienia\". Jednak nowe muzeum wybudowane w Markowej \"próbuje ukazać cały polski naród jako »naród wybawców«\" - czytamy w dokumencie. 　 Tymczasem \"rozległe badania nie potwierdzają tego obrazu czy twierdzenia\", a \"udział Polaków w mordowaniu Żydów podczas wojny był powszechny\". Jako przykład Instytut podaje \"wsie i miasteczka wokół Markowej, gdzie chłopi wychodzili z widłami i kijami, by polować na próbujących uciec Żydów i ich zabijać, przekazywali ich polskiej policji, która kolaborowała z Niemcami lub przekazywali ich bezpośrednio Niemcom\". \"Działo się tak też w innych polskich wsiach\" - czytamy.   \"Polscy Sprawiedliwi (wśród Narodów Świata) rzeczywiście byli prawdziwymi bohaterami. Ich historie zasługują na uwagę i podziw\" - przyznaje Instytut. Przypomina, że za Sprawiedliwych uznał już ponad 6,7 tys. spośród 21 mln etnicznych Polaków z czasów wojny, dodając, że ta liczba najpewniej nie odzwierciedla w pełni polskich zasług. 　 \"Jednakże szacowanie, że »setki tysięcy Polaków« powinny być uznane za Sprawiedliwych na pewno nie jest właściwe. Nie ma też faktycznych podstaw uzasadniających twierdzenie, że w Yad Vashem rzekomo brakuje drzewa upamiętniającego cały polski naród\" - czytamy.     　 Instytut przypomina, że \"ta relatywnie niewielka liczba polskich Sprawiedliwych musiała chronić Żydów nie tylko przed Niemcami, ale też przed swymi polskimi sąsiadami\". 　 Yad Vashem przyznaje, że sprzeciw polskich władz wobec sformułowania \"polskie obozy śmierci\" jest \"uzasadniony i oczywisty\". \"To były niemieckie obozy na okupowanej polskiej ziemi. Żaden poważny naukowiec, polityk czy rząd nie sprzeciwia się temu polskiemu żądaniu\" - dodaje i przypomina, że władze Izraela wielokrotnie popierały takie polskie stanowisko, także na międzynarodowych forach. 　 Jednak zdaniem Instytutu odpowiednim sposobem zwalczania historycznych wypaczeń nie jest \"penalizowanie przykrych, nawet fałszywych\" twierdzeń, lecz \"umacnianie kreatywnych, skutecznych działań edukacyjnych\". 　 W dokumencie przypomniano, że według nowelizacji ustawy o IPN ten, kto twierdzi, że państwo polskie lub naród były odpowiedzialne lub częściowo odpowiedzialne za zbrodnie popełnione na polskiej ziemi w czasie wojny, podlega karze. Yad Vashem pisze jednak, że nie można mówić o \"państwie polskim\" na polskiej ziemi, gdyż Polska była wówczas okupowana. 　 Odnotowano, że \"w przeciwieństwie do innych państw\" polski rząd nie kolaborował z nazistowskimi Niemcami. \"Nazistowskie Niemcy nie chciały utworzenia jakiejkolwiek polskiej grupy politycznej ani prowadzenia z nią negocjacji. Naziści chcieli wyeliminować polską państwowość samą w sobie\" - podkreśla Instytut.   　 Yad Vashem ubolewa, że \"pewne osoby w niektórych krajach i kręgach\" reagują na skomplikowane historyczne realia \"uproszczonymi, nieprecyzyjnymi uogólnieniami\". \"Niestety to problematyczne zjawisko można zauważyć w obecnych polskich przepisach\" - pisze Instytut i dodaje: \"odrzucamy takie zbytnie uproszczenia\". 　 Choć w ramach nowelizacji ustawy o IPN działania naukowe i artystyczne mają nie być zagrożone karą, to \"niewątpliwie będzie ona (nowelizacja) miała negatywny wpływ na swobodne badania, edukację i dyskurs\". 　 \"Ponadto nowe przepisy stworzą publiczną atmosferę zagrożenia\", a studenci i badacze, zwłaszcza w Polsce, będą bali się prowadzić otwartą, dogłębną dyskusję lub publikować badania nad dokumentami związanymi z Holokaustem, dowody i zeznania\" - uważa Yad Vashem. \"Samo uchwalenie prawa może prowadzić do wzrostu antysemityzmu w Polsce. Niestety już są oznaki, że tak się dzieje\" - dodaje. 　 \"Dlatego mamy nadzieję i oczekujemy, że nowa ustawa zostanie znacznie zmodyfikowana przez polski Trybunał Konstytucyjny\" - czytamy. 　 \"Polska jest istotną częścią zachodniej wspólnoty kulturowej i dlatego wzywamy polski rząd do potwierdzenia zaangażowania Polski na rzecz wolności dociekań, badań, publikacji i publicznej wypowiedzi\" - podkreśla Yad Vashem.  "}
{"url": "http://www.polsatnews.pl/wiadomosc/2018-02-16/czterech-polakow-powalczy-o-medale-w-olimpijskim-konkursie-na-duzej-skoczni/?ref=najwazniejsze", "title": "Czterech Polaków powalczy o medale w olimpijskim konkursie na dużej skoczni", "timestamp": "2018-02-16 14:57", "tag": ["DAWID KUBACKI", "KAMIL STOCH", "MACIEJ KOT", "MEDALE", "PJONGCZANG 2018", "SKOKI NARCIARSKIE", "STEFAN HULA", "ŚWIAT", "ZIMOWE IGRZYSKA OLIMPIJSKIE"], "comments_count": null, "text": "Polacy w komplecie zakwalifikowali się do sobotniego olimpijskiego konkursu skoków narciarskich w Pjongczangu na dużym obiekcie. Kamil Stoch w kwalifikacjach osiągnął 131,5 m i był siódmy. Wygrał Norweg Robert Johansson - 135 m. Drugi był jego rodak Johann Andre Forfang - 137 m, a trzeci Japończyk Ryoyu Kobayashi, który uzyskał 143,5 m i ustanowił rekord obiektu. Miejsca pozostałych Polaków: 8. Maciej Kot, 14. Dawid Kubacki i 18. Stefan Hula.   Kwalifikacje, podobnie jak seria próba przebiegały przy dość silnym wietrze pod narty, który doświadczonym lotnikom pozwalał na dalekie próby. To właśnie Kobayashi jako pierwszy trafił na optymalne noszenie i je perfekcyjnie wykorzystał. Miał wiatr o sile 1,6 m/s i poleciał za granicę 140 m.     Po jego próbie jury natychmiast obniżyło rozbieg z 18. do 16. belki, później skrócony został jeszcze bardziej - do 15.   Z Polaków tylko Maciej Kot skakał z belki 16. Zakopiańczyk miał doskonałą próbę lądując na 138 metrze przy wietrze dochodzącym do 1,9 m/s. I choć dostał sporo ujemnych punktów (-20,4), to uplasował się na ósmej pozycji. 　 Stefan Hula i Dawid Kubacki mieli już rozbieg skrócony do 15. belki. Ten pierwszy przy wietrze pod narty o sile 1,6 m/s wylądował na 127 m i zajął 18. miejsce, a Kubacki (1,2 m/s) osiągnął także 127 m i został sklasyfikowany na 14. pozycji.   Doskonałą dyspozycję zaprezentował Johansson, który skakał w warunkach gorszych niż rywale. Pomimo tego, że miał wiatr o sile tylko 1,1 m/s, gdy jego rodak Forfang 1,9 m/s, a czwarty Niemiec Andreas Wellinger 1,6 m/s - Norweg okazał się najlepszy.   　 W czołowej \"10\" znalazło się trzech Norwegów, dwóch Polaków i Niemców, jeden Japończyk, Szwajcar i Austriak. Z medalistów z Soczi tylko Stoch. Japończyk Noriaki Kasai, który przed czterema laty był drugi uplasował się na 22. pozycji, a trzeci Słoweniec Peter Prevc był 17. 　 Wśród siedmiu skoczków, którzy nie wywalczyli prawa startu w sobotnim konkursie chyba największą niespodzianką jest obecność Czecha Lukasa Hlavy i podopiecznego Łukasza Kruczka Włocha Federico Cecona. 　 Szansę walki o medal wcześniej stracili natomiast ci zawodnicy, którzy po treningach nie znaleźli uznania w oczach szkoleniowców. W ekipie Austrii nie znalazł się multimedalista olimpijski i mistrzostw świata Gregor Schlierenzauer, w niemieckiej Stephan Leyhe. W ekipie Japonii zabrakło miejsca dla Daiki Ito, w Norwegii Andersa Fannemela, w zespole biało-czerwonych Piotra Żyły. 　 Sobotni konkurs na dużym obiekcie rozpocznie się o godz. 13.30.  "}
{"url": "http://www.polsatnews.pl/wiadomosc/2018-01-20/pozar-mieszkania-na-warszawskim-mokotowie-jedna-osoba-zginela/", "title": "Pożar mieszkania na warszawskim Mokotowie. Jedna osoba zginęła", "timestamp": "2018-01-20 09:09", "tag": ["EWAKUACJA", "KRAJ", "MOKOTÓW", "OFIARA ŚMIERTELNA", "OGIEŃ", "POŻAR", "STRAŻ POŻARNA", "WARSZAWA"], "comments_count": null, "text": "Jedna osoba zginęła w pożarze mieszkania na Mokotowie, który wybuchł w bloku przy al. Niepodległości - poinformował kpt. Tomasz Stankowski z Komendy Miejskiej PSP w Warszawie. Ewakuowanych zostało 35 osób, w akcji brało udział 5 zastępów straży pożarnej. Pożar wybuchł w nocy z piątku na sobotę. Jak przekazał Stankowski, zgłoszenie do straży pożarnej wpłynęło o godz. 01.59. W akcji gaśniczej brało udział pięć zastępów straży pożarnej i dwudziestu strażaków. 　 - Jedna osoba zginęła w pożarze, jedną osobę strażacy wynieśli z tego płonącego mieszkania - poinformował Stankowski. 　 Jak dodał, z budynku ewakuowało się 35 osób, część samodzielnie, część z pomocą policji i straży pożarnej. - Był podstawiony autobus miejski i 27 osób skorzystało z tego autobusu tak, żeby się ogrzać - powiedział. 　 Pożar został ugaszony, na razie jego przyczyny nie są znane.  "}
{"url": "https://tvnwarszawa.tvn24.pl/informacje,news,plomienie-na-10-metrow-i-slup-szarego-dymu-splonal-warsztat,252843.html", "title": "Płomienie na 10 metrów i słup szarego dymu. Spłonął warsztat", "timestamp": "2018-02-16 17:38", "tag": ["Mokotów", "Lech Marcinczak"], "comments_count": "34", "text": "Do zdarzenia doszło przy skrzyżowaniu Puławskiej z Racławicką około godziny 10. Jak relacjonował reporter tvnwarszawa.pl Lech Marcinczak, na miejsce przyjechało \"dużo straży pożarnej\", w powietrzu unosił się bardzo gęsty dym, a płomienie sięgały około 10 metrów. Strażacy szybko przystąpili do akcji. Jak podawał Wojciech Kopczyński z warszawskiej straży pożarnej, w akcji wzięło 15 zastępów, czyli 60 ratowników. - Prowadzimy działania z drabiny mechanicznej. Sytuacja nie jest jeszcze opanowana. Nikt nie jest poszkodowany - relacjonował około godziny 10. – Jest duże zadymienie, więc prosimy mieszkańców o zamknięcie okien - apelował. Warszawa ul. Racławicka   opon i dachu w warsztacie samochodowym. Trwa ewakuacja z pobliskiego sklepu. Na miejscu 35 strażaków i dziewięć samochodów  — Straż Pożarna (@Kw_PSP_Wwa)  Kopczyński ostrzegał też przed dużymi utrudnieniami w ruchu - nieprzejezdna była ulica Racławicka. Około godziny 12 straż podała, że pożar został już ugaszony. - Trwa oddymienie oraz rozbiórka budynku - powiedział Kopczyński. Ale strażacy zostali na miejscu jeszcze kilka godzin. - Zakończyła się akcja dogaszania i sprawdzania pogorzeliska. Nikt nie został poszkodowany - poinformował około godziny 17 rzecznik mazowieckiej straży Karol Kierzkowski. Ze świadkami zdarzenia rozmawiał reporter TVN24. - Wyglądało to bardzo źle, szczególnie ten dom, na zapleczu którego się paliło. Bałem się, że (ogień - red.) złapie dach pokryty papą na tym domu. Na szczęście jest wilgoć, mokro i nie złapało - mówił jeden z nich. - Był mały płomyk i weszliśmy z dużymi gaśnicami, ale tak szybko zaczęło się to palić, że nie zdążyliśmy nic zrobić. Zanim straż przyjechała, to już się cały ten dach palił - relacjonował drugi. Straż pożarna potwierdziła, że było zagrożenie, że ogniem zostanie objęty sąsiedni pustostan. - Został sprawdzony, pożar tam się nie przedostał - powiedział na antenie TVN24 Kopczyński. Policja będzie wyjaśniać okoliczności zdarzenia, prawdopodobnie powołany zostanie biegły z zakresu pożarnictwa. Tymczasem na Kontakt 24 dostaliśmy sygnał, że w użytkownicy warsztatu dogrzewali się paląc w piecu materiał niewiadomego pochodzenia. Sprawa miała być zgłaszana. Ale Robert Szumiata z mokotowskiej komendy poinformował nas, że ani w tym, ani w ubiegłym roku, policja nie dostała żadnego sygnału w sprawie tego adresu. Ale interweniowała tam straż miejska. - Pod wskazanym adresem znajduje się kilka podmiotów prowadzących działalność gospodarczą. W okresie od października 2017 roku od mieszkańców nie wpłynęło żadne zgłoszenie dotyczące podejrzenia spalania odpadów w tym miejscu. Zaznaczam jednak, że strażnicy miejscy w dwóch z nich przeprowadzili własne kontrole z zakresu gospodarowania odpadami, podczas których na terenie jednego z podmiotów ujawniono spalanie odpadów poza instalacją - przekazała Jolanta Borysewicz ze straży miejskiej.                                                 kz,ran,PAP/mś"}
{"url": "https://tvnwarszawa.tvn24.pl/ulice,news,nie-ustapil-pierwszenstwa-mial-poltora-promila-alkoholu,252815.html", "title": "\"Nie ustąpił pierwszeństwa. Miał półtora promila alkoholu\" ", "timestamp": "2018-02-16 12:38", "tag": ["Okolice"], "comments_count": "1", "text": "            Do zderzenia pojazdów doszło po godzinie 14 przy ulicy Grodziskiej. - Volkswagen nie ustąpił pierwszeństwa citroenowi - informowała Karolina Kańka z policji w Pruszkowie. Po zbadaniu kierowcy volkswagena alkomatem okazało się, że jest on pod wpływem alkoholu. - Miał ponad półtora promila w wydychanym powietrzu - mówiła Kańka. Teraz przeciwko mężczyźnie będzie prowadzone postępowanie. Za jazdę pod wpływem alkoholu grozi mu do dwóch lat więzienia.  Nikt nie został ranny.   bb/kk/mś"}
{"url": "https://tvnwarszawa.tvn24.pl/informacje,news,naczelnik-skarbowki-powiesil-siebr-w-areszcie-zarzuty-dla-straznikow,252836.html", "title": "Naczelnik skarbówki powiesił się", "timestamp": "2018-02-16 09:16", "tag": ["Białołęka"], "comments_count": "34", "text": "Pracownicy aresztu zarzuty usłyszeli w czwartek. Według śledczych w niewłaściwy sposób monitorowali celę, w której przebywał osadzony. Są dwa kolejne postępowania dyscyplinarne wobec strażników z aresztu śledczego na warszawskiej Białołęce. To efekt wewnętrznej kontroli po tym, jak...\n                 \n                 Łączna kwota korzyści majątkowych, jakie miał przyjąć, przekraczała 600 tysięcy złotych. K. został przewieziony do Warszawy, by w stołecznym sądzie zeznawać jako świadek. Tu  powiesił się w celi. - Pracownicy mieli obowiązek monitorowania celi. Analiza wskazuje, iż do zdarzenia doszło w godzinach wczesnoporannych, kiedy większość osadzonych spała. Marcin K. w pewnym momencie obudził się i przez stosunkowo długi czas zachowywał w sposób, który powinien wzbudzić zainteresowanie funkcjonariuszy. Trwało to kilkadziesiąt minut – informuje Marcin Saduś, rzecznik Prokuratury Okręgowej Warszawa Praga. Dodaje -  że wobec tego, w opinii śledczych - funkcjonariusze mieli stosunkowo dużo czasu, aby zainterweniować. - Podejrzani nie przyznają się do zarzucanych im czynów, złożyli obszerne wyjaśnienia, których ze względu na dobro postępowania nie możemy zdradzać – mówi Marcin Saduś. Grozi im do trzech lat więzienia. Kilka dni po śmierci K. media informowały o innym samobójstwie w areszcie Warszawa-Białołęka - przebywający w nim Robert L. powiesił się na sznurowadle przymocowanym do łóżka. Tę sprawę również bada prokuratura oraz zespół powołany przez dyrektora okręgowego Służby Więziennej w Warszawie. \"Ze wstępnych ustaleń wynika, że przyczyną samobójstwa mogło być wystąpienie silnego zespołu odstawiennego od narkotyków\" - informowała SW. kz/mś"}
{"url": "https://tvnwarszawa.tvn24.pl/ulice,news,zderzenie-trzech-samochodow-brw-alei-niepodleglosci,252839.html", "title": "Zderzenie trzech samochodów ", "timestamp": "2018-02-16 09:57", "tag": ["Mokotów", "Lech Marcinczak"], "comments_count": "9", "text": "Do zderzenia doszło na wysokości skrzyżowania alei Niepodległości z Jarosława Dąbrowskiego. - Samochody najechały na siebie. W kolizji brały udział skoda, suzuki i ford - relacjonował Marcinczak. Na miejscu była policja. Pojawiły się też lawety, które zajęły się rozbitymi pojazdami. Nikt nie został ranny.               kk/mś"}
{"url": "https://tvnwarszawa.tvn24.pl/informacje,news,pozar-budynku-przy-modlinskiej,151326.html", "title": "Pożar budynku przy Modlińskiej", "timestamp": "2014-12-01 16:00", "tag": ["Białołęka", "Tomasz Zieliński"], "comments_count": "0", "text": "Ogień pojawił się przed godziną 15. – Pustostan znajduje się przy skrzyżowaniu Modlińskiej z Przaśną. Strażacy dogaszają pożar – informuje Tomasz Zieliński, reporter tvnwarszawa.pl. W budynku prawdopodobnie mieszkają bezdomni, jednak w chwili wybuchu pożaru pomieszczenia były puste. W akcji brały udział trzy zastępy straży pożarnej. Na miejscu była tez policja i straż miejska. Wozy służb blokowały prawy pas Modlińskiej w kierunku centrum. Nie powodowało to jednak utrudnień.                         wp/b"}
{"url": "https://tvnwarszawa.tvn24.pl/informacje,news,wyrzna-drzewa-zakopia-gazociag-bra-co-potem-konkretow-brak,252345.html", "title": "Wyrżną drzewa, zakopią gazociąg. ", "timestamp": "2018-02-09 06:38", "tag": ["Białołęka", "Karolina Wiśniewska"], "comments_count": "33", "text": "Wycinka - zgodnie z zapowiedzią inwestora - ma potrwać do 30 kwietnia. Jednak już dziś widok leżących drzew i krzewów robi wrażenie, zwłaszcza na okolicznych mieszkańcach, którzy znają te tereny jak własną kieszeń. Pod topór ma pójść łącznie pięć tysięcy drzew. - Robi wrażenie nie tylko skala wycinki, ale też to, jak do niej doszło. Przecież nie jest tak, że ktoś przyszedł i wyciął tysiące drzew. Wszystko działo się na mocy decyzji administracyjnych wydawanych przez urząd dzielnicy Białołęka i miasto stołeczne Warszawa - komentuje Mateusz Senko z inicjatywy \"Ocalmy tereny nad Kanałem Żerańskim\". Przeciwko takiej ocenie stanowczo protestuje jednak ratusz.  - Ani miasto, ani dzielnica nie wydawały decyzji w sprawie tych wycinek. To nieprawda. Zgodę wydał wojewoda mazowiecki i przypomnę: skarżyliśmy dwukrotnie te decyzje. Dwukrotnie nasza skarga została uznana. Czekamy na trzecie podejście do rozpoznania tej sprawy - przypomina wiceprezydent Warszawy Michał Olszewski. Umowa podpisana, tablica informacyjna ustawiona, drzewa oznakowane - rusza wielkie karczowanie zieleni na Żeraniu, pod budowę gazociągu. Wycinka potrwa do...\n                 \n                  ponad miesiąc temu zakończyły się konsultacje społeczne w tej sprawie. Przeprowadzał je inwestor, którym jest firma GAZ-SYSTEM. Przy udziale mieszkańców powstała nawet kompleksowa koncepcja przewidująca między innymi nasadzenia drzew i krzewów, place zabaw czy trasę pieszo-rowerową. Jest jednak pewne \"ale\". - Koncepcja, jak sama nazwa wskazuje, jest tylko koncepcją. Od niej do projektu wykonawczego jeszcze długa droga - studzi entuzjazm Senko i dodaje: - Nie wiemy, w jaki sposób będzie wdrażana, kiedy i kto za nią zapłaci. Dyskusja na ten temat trwa od 2015 roku. Biorąc pod uwagę, że wycinka została już dokonana, najwyższy czas, by powiedzieć \"sprawdzam\" i zapytać władze miasta, co z tym fantem zamierzają zrobić - podsumowuje. Próby porozumienia między GAZ-SYSTEMEM, spółką PGNiG Termika i miejskim Zarządem Zieleni w tej sprawie były podejmowane już wiele miesięcy temu. Nie przyniosły jednak efektu w postaci żadnego formalnego porozumienia. Postanowiliśmy sprawdzić, czy coś w tym względzie się zmieniło. - Częścią dotyczącą nasadzeń drzew i krzewów, jak wynika z deklaracji GAZ-SYSTEMU, zajmie się ta spółka w ramach odtworzenia zieleni po prowadzonej wycince. Natomiast infrastrukturę w postaci ścieżki rowerowej i małej architektury, która znalazła się w koncepcji zagospodarowania pasa montażowego zbuduje samorząd Warszawy, być może przy współpracy z innymi partnerami, np. PGNiG Termika - informuje nas Marzena Gawkowska, rzeczniczka urzędu dzielnicy w Białołęce. Być może, bo umowy w tej sprawie nadal nie ma. Negocjacje nad nią, jak dodaje Gawkowska, trwają. - Chcielibyśmy podpisać pięciostronne porozumienie. Jego stronami mają być: GAZ-SYSTEM, PGNiG Termika, Państwowe Gospodarstwo Wodne Wody Polskie - Regionalny Zarząd Gospodarki Wodnej w Warszawie, czyli zarządca Kanału Żerańskiego, dzielnica Białołęka i miasto stołeczne Warszawa - wylicza Gawkowska. I dodaje, że na mocy tej umowy wszystkie podmioty miałyby \"dołożyć wszelkich starań, by po budowie gazociągu przeprowadzono rewitalizację tego terenu\". - Udział i dobra wola wszystkich stron jest niezbędna, by to przedsięwzięcie było możliwe - zwraca uwagę rzeczniczka. Co mają wspólnego prezerwatywy z gazociągiem? Odpowiedź znajdziemy na Białołęce. To tam państwowa firma Gaz System szykuje się do budowy 10...\n                 \n                 \"W oparciu o wypracowaną z mieszkańcami spójną koncepcją (…) jesteśmy gotowi na uzgodnienia kwestii jakości drzew, ich liczby oraz gatunków nasadzeń zastępczych na terenach przyległych do miejsca realizacji inwestycji\" - zapewnia Mariusz Kozłowski, rzecznik GAZ-SYSTEMU. Potwierdza też, co ważne, że spółka sfinansuje nasadzenia. Kozłowski, podobnie jak rzeczniczka Białołęki, podkreśla, że rozmowy w sprawie wielostronnego porozumienia są prowadzone, choć nie chce nazywać ich \"negocjacjami\". \"Służą wypracowaniu przy udziale ekspertów branżowych, wspólnie z m. st. Warszawa, zgodnego podejścia, co do sposobu i zakresu odpowiedzialności za realizację koncepcji zagospodarowania terenu po budowie gazociągu w 2020 roku\" - uściśla. Pierwsze spotkanie otwierające odbyło się 18 stycznia. Wzięli w nim udział przedstawiciele Zarządu Zieleni, GAZ-SYSTEMU i PGNiG Termika. \"Uzgodniono, że powstanie zespół ekspercki, który opracuje zasady realizacji koncepcji zagospodarowania przygotowanej przy udziale społeczności lokalnej przez GAZ-SYSTEM\" - informuje rzecznik tej spółki. Kolejne spotkanie odbyło się w ostatnią środę (7 lutego). \"Omówiono szczegółowe uwagi Zarządu Zieleni do koncepcji zaprezentowanej mieszkańcom w grudniu 2017 roku\" - informuje Kozłowski. I dodaje, że rozmowy będą kontynuowane z udziałem architektów krajobrazu i dendrologów oraz przyrodników. Tyle na poziomie deklaracji. A co z konkretami? Kiedy pytamy rzeczników o przewidywany termin podpisania porozumienia, odpowiedzi są różne. Marzena Gawkowska nie chce się deklarować. - Na razie trudno podać konkretną datę podpisania dokumentu. Trwają intensywne rozmowy, jest wola jego zawarcia - przyznaje ostrożnie. Kozłowski zapowiada bardziej konkretnie: \"szacujemy, że ostateczne porozumienie powinno zostać wypracowane w II kwartale 2018 roku\". Zastrzega jednak, że termin będzie zależał od uzyskiwania formalnej akceptacji stron oraz sprawności procedowania poszczególnych zagadnień realizacyjnych. Prace przy budowie gazociągu prowadzone będą na odcinku ponad 10 kilometrów, z czego 9 kilometrów na terenie Białołęki i kilometr na terenie gminy Nieporęt. Rura ma być wkopana na głębokość 1,5 metra. Inwestycja będzie polegać na ułożeniu stalowego rurociągu o średnicy 500 milimetrów na głębokości minimum 1,7 metra, a następnie renowacji miejsca budowy, w tym - jak czytamy w komunikacie GAZ-SYSTEM - \"odtworzeniu elementów małej architektury i nasadzeniu drzew\". Budowa gazociągu wzdłuż Kanału Żerańskiego budzi emocje od kilku miesięcy. Początkowo mieszkańcy dzielnicy domagali się wstrzymania inwestycji.   i zniszczenia malowniczego terenu Białołęki. Budowy rury nie udało się zatrzymać. Inwestor z kolei od początku przekonywał, że gazociąg jest niezbędny dla podniesienia sprawności Elektrociepłowni Żerań.                    "}
